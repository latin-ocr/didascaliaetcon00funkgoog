XIV monmouzm.

videtur. Versionem latinam, quam ex versione anglica a Marga-
reta Gibson parata institui, E. Nestle collato textu syriaco benig-
nissime correxit. particula haec est:

In nomine patris omnipotentis et verbi aeterni et unici filii
et spiritus sancti, unius veri Dei. Incipimus scribere librum Di-
dascaliaeâ€š ut sancti apostoli Domini nostri nobis ordinaverunt de
praefectis sanctae ecclesiae, et canones et leges, ut constituerunt
in ea.

Nos igitur, duodecim apostoli unici filii, verbi sempiterni
Dei, Domini et Dei et salvatoris nostri lesu Christi, congregati
unanimes Hierosolymis in urbe magni regis, et nobiscum frater
noster Paulus apostolus gentium et Iacobus episcopus urbis supra
memoratae, instituimus hanc Didascaliam, in qua continentur con-
fessio et fides, et nominavimus omnes ordines instar ordinum
caelestium, et eodem modo iterum ordines sanctae ecclesiae. Et
confitemur, ut unusquisque stet et confiteatur et credat, sicut ei
a Deo dispensatum est, hoc est episcopus ut pastor, presbyteri
ut doctores, diaconi ut ministri, subdiaconi ut adiutores, anagnostae
ut lectores, cantores ut psalmistae intellegentes et constantes, atque
reliqui laicorum sint auditores verborum evangelii in disciplinam.
Et postquam perfecimus ac confirmavimus hos canones,v eos con-
stituimus in ecclesia. Et nunc scripsimus hunc alterum librum
doctrinae, qui illuminet omnem terram habitabilem, eumque misi-
mus per manus Clementis socii nostri. Et hoc est, quod audiatis,
o Christiani Nazareni, qui estis sub sole, et discatis diligenter et
accurate. Et qui audit et observat haec praecepta in hac Didas-
calia scripta, habebit vitam sempiternam atque magnam fiduciam
ante sedem iudicialem Domini nostri Iesu Christi filii Dei, qui
nos docuit de magno mysterio, quod est ipsi. Et qui contenti-
osus est neque observat ea, cicietur quasi adversarius et rixator,
ut scriptum est: mala facientes ibunt in tormentum sempiternum,
et bona facientes vitam sempiternam hereditabunt in regno cae-
lorum (Matth. 25, 46).

