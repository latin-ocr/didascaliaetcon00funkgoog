PROLEGOMENA.

A.
DIDACHE APOSTOLORUM.

Constitutiones apostolorum e pluribus scripturis veteribus
compilatae sunt, e quibus duae ad nos'pervenerunt‚ Didache apo-
stolorum, fons partis prioris libri VII, et Didascalia apostolbrum,
in qua libri I——VI nituntur. llla codice a Leone quodam notario
a. 1056 scripto et olim Constantinopoli in Bibliotheca monasterii
patriarchalis Hierosolymitani, nunc Hierosolymis asservato traditur
et anno 1883 exeunte a Philotheo Bryenni0, metropolita Nico-
mediensi, in lucem edita fuit in libro: Διδαχὴ τῶν δώδεκα α’πο-
στόλων. Cum documentum maximae antiquitatis sit, mox ubique
fere terrarum, ubi litterae christianae vigent, ab aliis emissa atque
illustrata fuit. Equidem eam typis impressi in libro: Doctrina
duodecim apostolorum, Canones apostolorum ecclesiastici ac reli-

quae doctrinae de duabus viis expositiones 1887, eodem anno in
volumine 1 meae Patrum apostolicorum editionis inserui, anno
1901 in editione 11 Patrum apostolicorum earn textu emendato
iterum recepi. Scriptura cum toties vulgata fuerit et omnibus
praesto sit, in hoc opere non edenda est. Attamen cum fons
sit libri VII Constitutionum‚ huic textus saltem subiungendus esse
videtur, ut magis appareat, quomodo Constitutor earn transfor-
maverit. Praeterea consentaneum est, veterum testimonia eam
spectantia colligere, quoniam non solum pars Constitutionum est,
sed olim saepius etiam cum his confundebatur. Quae cum ita
sint, etiam in prolegomenis pauca de ea monuerim, et quidem
primo loco vel priusquam de Didascalia ago, cum haec quidem
in constitutionibus ordinem priorem obtineat, illa autem hanc
aetate longe superet.

Scripturam antiquissimam esse hodie nemo est qui neget.
Neque vero de eius aetate atque origine omnes plane consentiunt.

