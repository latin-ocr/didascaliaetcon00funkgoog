VIII Pnomoounm.

I—XX versionis syriacae, pertinent. Lectiones variantes Gibson
et sub textu (inde a capite XI exeunte) et in appendice editionis
suae communicavit.

Sextus codex est Vaticanus latinus 5403, fol. 1—72 Didas-
caliae textum syriacum et inter lineas appositam versionem latinam
exhibens. Quo tempore haec versio confecta sit, nota fol. 1
indicat: „Sedulitate atque iussu Reverendissimi Domini Francisci
nuncupati Penia Auditoris Rotae peritissimi e syriaco in latinum
sermonem translata est haec didascalia Anno Dominicae Repara-
tionis millesimo quinquagesimo nonagesimo sexto.“ Haud dubie
eodem ternpore etiam textus syriacus scriptus est, et e codice
Borgiano vel potius e codice Parisino defluxisse videtur. Aliquot
loci insignes, quos Ι. Guidi me rogante benignissime inspexit,
cum hoc codice vel editione Lagardiana consentiunt. Librum,
cuius notitiam Petro Batiffol debeo, accuratius hucusque nemo
contulisse videtur. Nuperrime A. Baumstark de codice eiusque
possessore egit in ephemeride, quae inscribitur Oriens christianus,
t. III (1903), 211-214,

Versio latina traditur codice palimpsesto LV Bibliothecae
capitularis Veronensis, qui insuper fragmenta duarum scripturarum
similium exbibet, sc. Canonum ecclesiasticorum s. apostolorum
(c. 18, 5—c. 30) et constitutionis ecclesiae Aegyptiacae, quo
nomine altera scriptura vulgo appellatur. E. Hauler‚¹ qui codicem
maxima cum diligentia eruit eiusque textum edidit, eum saeculo VI
ineunte scriptum et versionem saeculo IV exeunte confectam esse
censet. Cum Constitutio ecclesiae Aegyptiacae, cuius pars prior
simillima est Constitutionibus apostolorum VIII, 4— 31, non fons
huius libri esse, sed potius ab eo dependere mihi videatur, equidem
non possum non dubitare, num versio ad illam aetatem referenda
sit. Nunc autem de quaestione non est disputandum, quia adhuc
plures textus edendi sunt, ut de ratione inter illas ac nonnullas
alias scripturas intercedente iudicium certius ferre possimus.

Lagarde, ut iam dixi, scripturam graece restituere conatus est.
Opus autem, quod paravit, haud paucis et parvis vitiis laborat.

¹ Didascaliae apostolorum fragmenta Veronensia latina 1900. Iam antea
de codice pretioso disputavit in tractatu: Eine lateinische Palimpsestfibersetzung
der Didascalia apostolorum, qui et in litteris classis philosophico-historicae
Caesareae Academiae Vindobonensis vol. CXXXIV et separatus 1896 apparuit.

