cousrlrurrousss avos-romaum. XIX

Quis auctor constitutionum fuit? Ubi et quo tempore vixit?
Eius patriam Syriam esse iam Drey¹ perspexit omnesque con-
sentiunt. Menses prasertim, quos ad tempus describendum com‘-
memorat, nonnisi in illam terram quadrant. Tempus scripturae
non aeque constat. Mihi plura argumenta probare videntur, eam
non prius quam circa annum 400 confectam esse. Unum ex-
ponere sufficit. Festum nativitatis Domini, quod in Oriente non
ante annum 379 celebrabatur, in Syriam vel patriam auctoris demum
aliquot annis postea pervenit, iam in scriptura locum obtinet. Cf.
V, 13, 13 VIII, 33, 6. Nonnulli ei originem paulo priorem attri-
buunt. Omnes autem earn saeculo IV medio posteriorem esse l
agnoscunt.

Constitutiones artissime cum recensione epistularum Ignatii
longiore cohaerent, ita ut iam Usher² contenderet, Ps.-c1ementem
eundem esse cum Ps.-Ignatio. Alii putarunt, hunc Constitutiones
exscripsisse. Mihi illa sententia, quam nuperrime Lagarde³ et
Hamack⁴ approbaverunt, praeferenda esse videtur. Loci paralleli
tam crebri ac praeterea eiusmodi sunt, ut Ps.-1gnatius ea, quae
cum constitutionibus habet communia, non tam de libro alieno
deprompsisse quam ex ingenio suo dedisse censendus sit. Accedit,
quod Ps.-Ignatius plane eodem tempore vixit et in eadem terra,
ubi Ps.-Clemens.

De theologia auctoris Constitutiones solas respicientes nihil
certi dicere possumus. Iure itaque Cotelerius iudicio se abstinuit.
Haud pauci auctorem Arianum habuerunt. Drey⁵ quidem hanc
sententiam redarguit. Nihilominus nostris diebus plerique eam
retinuerunt. Revera in opere nonnulla insunt, quae Arianismuml
vel Semiarianismum prodere videntur. Eadem autem fere omnia
apud patres catholicos leguntur. Accedit, quod maior pars non
Constitutoris est, sed scripturis veteribus ei tradita est. Opus
ipsum ergo nos dubios relinquit. Aliter autem res se habet, si
annor idem est cum Ps.-1gnatio. Hic ‘a parte Nicaenorum se
stetisse pluribus locis clare indicat, maxime Philipp. 2, 4 tres

 

¹Neue Untersuchungen 1832 p. 159—163.

² Polycarpi et Ignatii epistolae 1644 proleg. c. 6.
⁸ Reliquiae iuris eccles. ant. gr. 1856 p. vu.

⁴ Die Lehre der (wolf Apostel 1884 p. 241—265.
⁸ Neue Untersuchungen p. 177-194.

