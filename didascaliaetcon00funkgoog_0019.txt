X mormannum.

editionem Lagardianam mihi interpretatus est, et ego eum in
linguam latinam redegi,

Priusquam haec versio prelo subici poterat, tres aliae appa-
ruerunt. Ρ. Nau¹ scripturam secundum textum Lagardianum in
sermonem gallicum, Margareta Dunlop Gibson² secundum
codicem Mesopotamicum priorem in linguam anglicam transtulit,
haec vero non totam scripturam, sed capite versionis syriacae
ultimo (= Constit. apost. VI, 19—30) omisso, quod ei ex ratione
supra commemorata non genuinum esse videbatur; Ι. Plemming³
codicibus Parisino Mesopotamico Cantabrigiensi industrie excussis
vel eorum lectionibus diligenter examinatis versionem germanicam
instituit, cui Ι. Achelis dissertationes de origine Didascaliae, de
disciplina ecclesiastica ex ea elucescente et de Novo Testamento
auctoris addidit. Quibus cum versionibus, praesertim tertia, quae
ceteris multo praestat, equidem meam vel Socinianam contuli
eamque collega meo Seybold consulto paucis locis correxi.

Textus versionis syriacae (S) fidelissime· codice Parisino tra-
ditur, in quo versio nostra nititur. Rarissime tantum codices
Mesopotamicus (Sm) et cantabrigiensis (Sc) ei praestant, et ubi
eorum lectio recepta fuit vel alicuius momenti est, de eisin notis
rationem redd0‚ codicem Parisinum his locis accuratius Sp de-
signans, cum alias eum etiam littera S sola denotet. Lectiones
illorum duorum codicum creberrimae certe falsae vel valde dubiae,
de quibus lectorem ad editionem Gibsonianam vel versionem
Plemmingianam remitto, mihi praetermittendae esse videbantur.

Neque vero versionem textus syriaci totam exhibeo. Cum
nuperrime versio Didascaliae latina vetus in lucem prodierit, quae
exemplar graecum quam maxime ad verbum vertens etiam fidelior
est syriaca, eam repete, in quantum nobis conservata est. Textum
autem codicis Veronensis vel editionis Haulerianae non immutatum
reddo, mihi proponens, non tam versionem illam quam versionem
Didascaliae ipsius edere, in quantum fieri potest. Itaque non solum

¹'La Didascalie c’est-d-dIre L'EnseIgment catholique des douze apdtres et
des saints di5ciples de notre Sanveur traduite du syriaque pour la premiere fois
1902. Extrait du Canoniste contemporain.

² Horae Semiticae 11. The Didascalia apostolorum in English 1903.

³ Die syrische Didascalia :ibcrsclzt und erklcirt von Hans Achelis und Joh.
FIemming 1904 (Texte und Untcrsuchungen etc. XXV, 23 series nova X, 2).

