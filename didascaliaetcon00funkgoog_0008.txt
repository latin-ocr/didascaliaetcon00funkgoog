PRAE FATIO.

{Qum ante duo fere decennia cognoscerem, Sebastianum Drey,
ᾗῇ quamvis optime de Constitutionibus apostolorum elucidandis
meritum, de earum origine et tempore minus recte sensisse, et
tractatum de opere componere coepissem, qui sub titulo Die Apo-
stolischen Konstitutionen anno 1891 in lucem prodiit, ante omnia
Didascalia apostolorum, fons librorum I—VI Constitutionum, accu-
ratius mihi perspicienda erat. Paulus de Lagarde hunc librum,
syriace nobis traditum, sane graece restituerat. At versio primi
capitis germanica, quam Dr. Zenker Ioanni Guilelmo Bickell
communicavit et hic in sua Historia iuris ecclesiastici I (1843),
148—150 publicavit, illam versionem non fidelem esse mihi
ostendit. Scientiam libri ergo certiorem consequi studebam, et
Albertus Socin, collega et amicus, Didascaliam syriacam benig-
nissime mihi interpretabatur. Cum autem cum huius versione
Lagardianam conferrem, Paulum de Lagarde partem libri fere
duodecimam neglexisse animadverti. Itaque librum ipsum et
quidem latine versum edere decrevi. Cumque maior libri pars
in constitutionibus apostolorum graece tradatur, has illi addendas
esse censui et textum iam publicatum repeti posse putavi. Editiones
vero duas novissimas, Lagardianam et Pitrianam, accuratius in-
spiciens, brevi neutram sufficere cognovi. Quam ob rem textum
Constitutionum denuo recensere aggressus sum ac codices, quot-
quot mihi innotuerunt, excussi, vindobonenses, Parisinos et Petro-
burgensem Tubingae, alios, qui mihi non mittebantur, Romae,
Mediolani, Hierosolymis, Constantinopoli3 paucos alii benignissime
mihi contulerunt vel inspexerunt. Cum codices multi et in regi-
«nibus remotis asservati adhibendi essent, multo tempore opus

erat. Anno 1895 opus meum quidem iarn consummatum esse
Ι*

   

