mnascama APOSTOLORUM ammon. XXIX

vatur. Editio autem scripturam non integram praebet. Codex, e
quo fluxit, mutilus est, in capite XXII vel in verbis Constitutionum
lv, 13 prioribus desinens. Detrimentum dolendum est, cum versio
aethiopica rectius quam altera ordinem scripturae servavit. Attamen
non maioris est momenti. Versio enim, ut Lagarde uno loco
sagaciter perspexit et inde quoque apparet, quod Aethiopes in
universum litteras ab Arabibus acceperunt similiter ac hi a Coptitis,²
non e textu graeco, sed e versione arabica perfecta est. Quae cum
ita sint, de scriptura hic uon uberius est disputandum. Remitto
lectorem ad editionem, quae praeter textum aethiopicum etiam
versionem anglicam praebet, et ad librum meum Die Apostolischen
Konstitutionen 1891 p. 207—215‚ ubi praefationem, titulos capitum
et fragmentum capitis VI vel C. A. II, 26 in linguam germanicam
transtuli et plura de indole versionis disserui.

Didascalia arabica hucusque non est edita, excepta parte
praefationis vel prologo Constitutionibus ipsis praemisso et capite
primo constitutionum, quod fragmentum Pell Platt editioni Di—
dascaliae aethiopicae p. XIII adiunxit. Versionibus autem praefatio
proprie dicta iam olim vulgata fuit. Saeculo XVIII Whiston eam
latine, Grabe anglice publicavit.² Quos saeculo XIX secutus est
Guil. Bickeuss eam germanice tradens. Equidem versionem ger-
manicam non solum praefationis totius vel praefationis et Consti-
tutionum Ι, 1-4, sed etiam capitum additiciorum, quarn Dr. Socin
benignissime mihi paravit, in libro de Constitutionibus p. 217—-2 36
communicavi.

In codicibus olim cognitis⁴ scriptura dividitur in capita XXXIX
et Constitutiones apostolorum I—VI tantum amplectitur, neque vero
hos libros integros tradit neque eorum ordinem servat. Praeter
plures particulas minores omittit partem libri VI maiorem, sc.
c. 6, 8-30, 1. Altera ex parte praemittit praefationem eique ad-
iungit inscriptionem et capita quatuor priora Constitutionum, ita

¹ Per errorem in libro de Constitutionibus apost. ¹89¹ p. ²13 sq. litteris
copticis secundum locum attribui, non primum.

² Whiston, Essay οη the Apostolical Constitutions 1711 vel Primitive Christi-
anity reviv‘d tom. 111. Grabe, Essay upon Two Arabick Manuscripts 1711.

² Geschichte des Kirchenrechts 1843 1, 162—164.

⁴ Cf. Analecta Antenicaena ed. Bunsen 1854 11, 36; Lagarde, Reliquiae
iuris eccles. ant. gr. 1856 p. lv not. 33 Riedel, Die Kirchmrechtsquaellen des
Patriarchats Alexandrina 1900 p. 16. Romische Quartalschnjft XIV (1900), 13.

