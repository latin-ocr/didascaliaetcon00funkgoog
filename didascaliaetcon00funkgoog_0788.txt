aaron leu vin cous'rrru‘riouuu. XV

3. Tertius locus constitutio de lectore est. In Constitutionibus
VIII, 22 Matthaeus dicit, lectori per episcopum manum imponen-
dam esse‚ et orationem super ordinando pronuntiandam tradit.
Scriptura altera declarat, lectori manum non imponendam esse, hoc
solum exhibens: Ἀναγνώστης καθίσταται ἐπιδιδόντος αὐτῷ βιβλίον
τοῦ ἐπισκόπου· ου’δὲ γὰρ χειροθετετται. Quas constitutiones si
accuratius consideraveris, haud te fugiet, Constitutiones particulam
talem tradere, qualis ab auctore operis exarata est, libellum alterum
vero mutatam. In Constitutionibus primo particulae nomen apo-
stoli constitutionem emittentis praefixum est, in Epitome nomen
deest, quamquam scriptura ipsa aeque ac Constitutiones eiusmodi
est, ut nomen desideretur. Deinde particulam Epitomes cum re-
liquis eiusdem libelli constitutionibus similibus comparans animad-
vertes, eam multo breviorem esse, quam quae ab auctore scripturae
ipso composita fuisse censenda sit. Tertio forma manum alienam
prodit. Cum Epitome et‘in parte praecedenti et in parte sequenti
eandem formam habeat, constitutio de lectore prorsus singularis
est. Quarto locutio particulam non auctoris scripturae esse de-
monstrat. Cum libellus ordinationem clerici ubique χειροτονίαν
nominet ac distincte dicens, χειροτονίαν nonnisi episcopo competere
(c. 19), etiam declaret, ordinationem non aliter ac χειροτονίαν
appellandam esse, nec vero χειροθεσίαν, particula illa vocabulum
χειροθετετν de ordinatione usurpat.

Luce igitur clarius est, in Epitome constitutionem de lectore
non integram exstare, sed ab aliquo mutatam. Si vero constitu-
tionem e libello ipso reconstruxeris talem, qualis e manu auctoris
scripturae prodiisse iudicanda sit, constitutionem eam consequeris,
quae in Constitutionibus legitur, scilicet Matthaeum constituentem,
lectori manum imponendam esse, et orationem ordinationis tra-
dentem. Scripturam vel fontem Epitomes revera constituisse,
lectorem ordinandum vel manum ei imponendam esse, insuper
ex alio loco elucet, eoque probatur, quod iam demonstratum est.
Cum capite ultimo singuli cleri ordines recenseantur ac lectores
quoque inter eos enumerentur, colligendum est, auctorem scripturae
lectores in numero clericorum proprie dictorum habuisse vel eun-
dem locum eis attribuisse, quem in Constitutionibus obtinent.

Sin autem fons Epitomes textum eundem habuit cum Con-
stitutionibus, omnino non est, cur libellum non ex hoc opere

