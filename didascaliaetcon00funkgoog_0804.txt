mnascALu mosi-omnum numeri. XXXI

scilicet caput XXXII, quod inscribitur: Quod diabolus malus in
ecclesia christiana haereses produxit, sicut olim in Israel fecit
(= C. A. VI c. 6, 8—c. ιο), atque caput XXXIII: De recta
confessione secundum fidem in sanctam trinitatem praedicatam a
nobis, apostolis veritatis (= C. A. VI c. 11-—c. 30, 1). Quibus
capitibus lacuna magna impletur, quam in reliquis libris esse supra
commemoravi. -

Codex Borgianus etiam amplius nos de scriptura erudit. Ut
subscriptio ei addita dicit, Aba Ishaq Didascaliam anno martyrum
1011 ι- anno Chr. 1295 e Coptico transtulit. Cf. Baumstark l. c.
p. 202. Versio arabica igitur satis recens est. Quando autern
versio coptica, eius sons, exorta est? Certe non ante saeculum V,
cum scriptura haud dubie in Constitutionibus apostolorum circa
annum 400 compositis nitatur, libros l—VII earum reddens. Baum·
stark l. c. p. 207 sq. quidem contendit, scripturam vel eius textum
graecum non a Constitutionibus dependere, sed e contrario hoc opus
illa scriptura cum alia librum VIII constitutionum repraesentante
conglutinata exstitisse, nimis iuste autem ea neglexit, quae Consti-
tutiones ipsae de origine sua manifestant. Cf. quae de hac quaesti-
one disputavi in Theologische Quartalschrift 1904 p. 23 3—48.

Si versio codicis Borgiani apud Arabes unica est, scriptura
brevi transformabatur. Recensio vulgata iam codice Parisino 251
anno 1353 exarato traditur. Abu l'Barakat, cuius encyclopaedia
aliam formam continet, anno 1363 nonagenarius mortuus est. Cum
autem hae scripturae spatio temporis tam exiguo ab illa versione
remotae sint, quaerere licet, num ab ea dependeant an ad aliam
versionem Didascaliae copticae arabicam referendae sint. Viri
linguae arabicae periti de hac re iudicent.

Capita vl additicia in diversis recensionibus scripturae locis
diversis leguntur. Capita quinque, quae ubique inter se coniuncta
sunt, in forma vulgata sunt XXXV—XXXIX, extremum ergo
locum obtinent; in encyclopaedia laudata sunt XXVII—XXXI, item
etiam apud Vanslebium vel potius, cum pro XXVII sine dubio false
habeat XXV, XXVI et XXIX omittat, in eius exemplari restituto ;
in exemplari, quod in notis encyclopaediae adiectis delineatur, si
numeros sub finem scripturae manifeste saepius falsos recte corrigo,
XXXIII—XXXVII. Caput sextum, quod inscribitur: De episcopiS,
in Vulgata habet locum XXIII, in encyclopaedia et apud Vanslebium

