consrrrurromrs amsi-ommni. xxm

praesertim Didascaliae syriacae, quae recensionem scripturae ad-

modum diversam repraesentat, nimiam attribuebat auctoritatem,

non melior, sed potius deterior redditus est. Quam editionem
minime sufficere Lagarde ipse professus est aliam instituens et ad
textum recensendum libros adhibens manuscriptos. Codices Vindo-
bonenses duos, Parisinum et Coislinianum vel Petropolitanum
maxima cum diligentia contulit, praeterea editionem principem
denuo inspexit. Editio, Lipsiae et Londini‘ a. 1862 publicata,
priores revera multis rebus superavit. Cum autem codicibus illis,
quorum duo nullius pretii et duo reliqui eiusdem familiae sunt,
magnam fiduciam haberet, fieri non potuit, quin errores creberrimi
committerentur. Opus ne integrum quidem reddidit, omittens
canones apostolorum, qui partem eius extremam efficiunt atque,
ut mea editio ostendit, particula τοίνυν ab auctore'cum parte
praecedente artissime coniuncti erant.

Denique textum recensuit Cardinalis Ι. Β. Pitra in tomo
priore Historiae et Monumentorum iuris ecclesiastici Graecorum,
Romae 1864. Invenit in Bibliotheca Vaticana septem libros manu-
scriptos. Cognitos etiam eos habuit, qui Vindobonae, Parisiis et
Petroburgi asservantur. Tanquam fundamenta editionis suae dicit
(p.112) se adhibuisse Vaticanum 839 et Vaticanum 1506, parce in
opem adduxisse Coislinianum. Reliquorum codicum lectiones per-
paucas in notis exscripsit. Editio vero priores minime tanto superat,
quanto ex multitudine librorum manuscriptorum laudatorum colligi
potuerit. Fere ubique textus Ueltzenianus repetitus est, codices
nonnisi levissime inspecti sunt. Ne exemplar Turriani principale
quidem in Bibliotheca Vaticana etiamnunc exstare Pitra perspexit.
Dicit potius codices Turriani tres pene ignotos esse (p. 112).

Equidem cum mihi proposuissem, ut Didascaliam syriacam
latine versam ederem eique tanquam editionem alteram Constitu-
tiones adiungerem, primo sperabam harum textum me ex editio·
nibus recentissimis repetere posse, e Lagardiana aut Pitriana. Cum
autem rnox animadverterem, editorem alterum codices Romanos
vetustissimos non cognovisse, alterum eos quidem manu versasse,
nec vero iuste adhibuisse, a consilio destiti et textum ipse recensere
decrevi, cumque libri impressi suppetias necessarias non praeberent,
manuscriptos consului.

